Tabuľka symbolov (ďalej len TS) je podľa zadania implementovaná ako binárny vyhľadávací strom. Vzhľadom na to, že v jazyku IFJ16 existujú rôzne rozsahy platnosti identifikátorov a triedy umožňujú vytvárať oddelené menné priestory, sme TS navrhli ako trojúrovňovú kaskádu vyhľadávacích štruktúr, kde na prvej úrovni je jediná tabuľka tried. Každá trieda má potom vlastnú tabuľku členov (spoločnú pre statické premenné a funkcie). Funkcie majú ďalej vlastné tabuľky lokálnych premenných.
Hodnoty statických premenných sú uložené priamo v odpovedajúcich položkách TS. Hodnoty lokálnych premenných kvôli možnému rekurzívnemu volaniu funkcií niesu uložené priamo v TS, ale ich hodnoty si ukladá interpret na svojom zásobníku počas vykonávania inštrukcií.
Počas syntakticko-sémantickej analýzy vzniknú ďalšie pomocné prvky, kde sú uložené literály a medzivýsledky z generovania aritmetických inštrukcií pre výrazy. Kedže nemajú identifikátory, niesu uložené vo vyhľadávacej štruktúre BVS, ale iba v lineárnych zoznamoch. V globálnom zozname pomocných elementov sú uložené všetky literály a pomocné premenné vzniknuté pri generovaní inicializačného 3AC pre statické premenné. V lokálnych zoznamoch sú uložené pomocné premenné z výrazov nachádzajúcich sa v telách daných funkcií.